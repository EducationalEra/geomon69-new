<div id="hypercomments_widget" class="js-hypercomments-widget invisible"></div>

Географія у 9 класі (Україна і світове господарство) 
=============================================

Вивченням географії у 9 класі <i>(Україна і світове господарство)</i> завершується географічна освіта учнів в основній школі на базовому рівні. На цей курс відведено 52 години (1,5 години на тиждень). Провідною метою є формування знань про тенденції розвитку національного та світового господарства й визначення місця України в сучасному світі. Зазначена мета передбачає реалізацію таких завдань:  
<ul>
<li>сформувати нові поняття й базові знання про суспільну географію та особливості розвитку сучасного господарства в Україні і світі;</li>
<li>ознайомити із структурою світового господарства та її відображенням в економіці України, найважливішими глобальними проблемами людства;</li>
<li>навчити виявляти та аналізувати економічні, соціальні й екологічні процеси та явища на глобальному, регіональному і локальному рівнях;</li>
<li>показати роль міжнародного співробітництва у розв’язуванні глобальних проблем людства;</li>
<li>розвивати в учнів пізнавальний інтерес, інтелектуальні та творчі здібності, самостійну навчальну діяльність шляхом пошуку та опрацювання географічної і статистичної інформації з різних джерел.</li>
</ul>

Важливим принципом побудови змісту географії у 9 класі є інтеграція, яка реалізується через поєднання суспільно-географічних складових під час вивчення особливостей розвитку та розміщення господарства в світі, Україні та своєму регіоні. 

Курс має чітко визначену практичну спрямованість, яка реалізується в ході виконання практичних робіт, аналітичних завдань та досліджень. Програмою передбачено виконання 8 практичних робіт, з яких 4 є обов'язковими для оцінювання. Вони спрямовані на розвиток умінь і навичок роботи з географічними картами та іншими джерелами інформації. Завдання творчого характеру учні виконують за бажанням, а вчитель оцінює їх за власним вибором. 

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>