<div id="hypercomments_widget" class="js-hypercomments-widget invisible"></div>

# Материки  та океани – великі природні комплекси географічної оболонки

<table>
  <tr>
    <td width="10%" align="center"><b>Кількість годин</b></td>  
    <td width="45%" align="center"><b>Зміст навчального матеріалу</b></td>
    <td width="45%" align="center"><b>Державні вимоги до рівня загальноосвітньої підготовки учня/учениці</b></td>
  </tr>
<tbody>
  <tr>
<td width="10%" style="vertical-align:top !important;">7</td>
    <td width="45%" style="vertical-align:top !important;">
Походження материків та океанічних западин внаслідок руху літосферних плит.  Геологічні ери та епохи горотворення.<br>
Тектонічні структури: платформи та області складчастості. Закономірності поширення основних форм рельєфу на материках і в океанах.<br>
Кліматотвірні чинники. Розподіл сонячної енергії на Землі. Вплив підстильної поверхні на клімат. Закономірності зміни температури повітря і поверхневих вод океанів.<br>
Повітряні маси, їх властивості та переміщення. Загальна циркуляція повітряних мас. Закономірності розподілу атмосферних опадів.<br>
Водні маси, їх властивості, закономірності переміщення океанічних течій.   <br>
Кліматичні пояси і типи клімату Землі.<br>
Природні комплекси материків та океанів. Широтна зональність і вертикальна поясність.<br>
<b>Практична робота</b><br>
1. Аналіз тектонічної та фізичної карт світу: виявлення зв’язків між тектонічною будовою і формами рельєфу.<br>
<b>Дослідження</b><br>
Взаємодія Світового океану, атмосфери та суходолу, її наслідки
</td>
    <td width="45%" style="vertical-align:top !important;">
<i><b>Учень/учениця:</b></i><br>
<b>називає</b>  геологічні ери: архейська, протерозойська, палеозойська, мезозойська, кайнозойська, наслідки переміщення літосферних плит, найбільші платформи та області складчастості, основні і перехідні кліматичні пояси;<br>
<b>наводить приклади</b> форм рельєфу на материках і в океанах, платформ і областей складчастості, різних за властивостями повітряних і водних мас, типів клімату, теплих і холодних течій, природних зон на материках;<br>
<b>показує на карті</b> найбільші літосферні плити, райони поширення пасатів, мусонів, західних вітрів помірних широт і східних полярних вітрів, кліматичні пояси, найбільші теплі та холодні поверхневі течії,  природні зони; <br>
<b>характеризує</b> гіпотезу дрейфу материків, циркуляцію атмосфери в екваторіальних, тропічних, помірних та полярних широтах; <br>
<b>порівнює</b> властивості водних і повітряних мас;<br>
<b>пояснює</b> закономірності розміщення рівнин і гір на материках та в океанах, переміщення повітряних мас і поверхневих течій на різних широтах, розміщення природних комплексів на материках і в океанах, взаємодію і взаємовплив океанів і материків;<br>
<b>визначає</b> за тектонічними картами платформи та області складчастості, за кліматичними картами – кліматичні пояси, за картами географічних поясів і природних зон  – природні зони на материках; <br>
<b>оцінює</b> значення знань про географічні закономірності природи материків і океанів для людини </td>
  </tr>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>