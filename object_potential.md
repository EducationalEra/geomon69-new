<div id="hypercomments_widget" class="js-hypercomments-widget invisible"></div>

Компетентністний потенціал предмету.
=============================================

<b>Учень / учениця:</b>
<ul>
<li>усвідомлює цілісність природи і взаємозв’язок її об’єктів і явищ;</li>
<li>пояснює природні явища і технологічні процеси, використовуючи наукове мислення;</li>
<li>самостійно чи в групі досліджує природу, планує і проводить спостереження виявляючи допитливість;</li>
<li>аналізує і визначає проблеми довкілля, оцінює значення географічних наук і технологій для сталого розвитку, відповідально діє в природі та  суспільстві, ухвалюючи обґрунтовані рішення;</li>
<li>розуміє наукові основи природних процесів і виробничих технологій, їхнє значення для життя людини та cоціально-економічного розвитку суспільства;</li>
<li>добирає науково-технічну інформацію з відповідних джерел, оцінює її достовірність, критично аналізує та застосовує в життєвих ситуаціях, зокрема і в навчанні;</li>
<li>дотримується морально-етичних і правових норм, правил екологічної поведінки в довкіллі, уміє надавати допомогу собі і тим, хто її потребує;</li>
<li>виявляє емоційно-ціннісне ставлення до довкілля, відчуває красу природи та радість її пізнання, отримує задоволення від інтелектуальної діяльності.</li>
</ul>

<p align="center"> <b>Ключові  навчальні  компетентності  та  їх  відображення  в  курсі  географії</b></p>

<table>
  <tr>
  	<td width="40%" style="vertical-align:top !important;">1. Спілкування рідною /державною мовою</td>
    <td width="60%" style="vertical-align:top !important;">
    	<b>Уміння:</b><br>
    	усно й письмово тлумачити географічні поняття, факти, явища, закони, теорії;<br>
    	описувати (усно чи письмово) результати  досліджень, послуговуючись таким арсеналом мовних засобів як наукові термінами, поняттями тощо;<br>
    	обговорювати регіональні та глобальні географічні проблеми.<br>
    	<b>Ставлення:</b><br>
    	усвідомлення значущості здобутків географічної науки, зокрема пошанування досягнень українських учених;<br>
    	прагнення до розвитку української термінологічної лексики в галузі географічних наук.<br>
    	<b>Навчальні ресурси:</b><br>
    	навчальні, науково-популярні, художні тексти про природу, дослідницькі проекти в галузі географії, усні / письмові презентації їх результатів, конференції дебати дискусії обговорення.
	</td>
  </tr>
  <tr>
  	<td width="40%" style="vertical-align:top !important;">2. Спілкування<br>іноземними<br>мовами</td>
    <td width="60%" style="vertical-align:top !important;">
    	<b>Уміння:</b><br>
    	використовувати іншомовні навчальні джерела для отримання інформації географічного змісту;<br>описувати іноземними мовами, аналізувати та оцінювати роль природних і суспільних явищ у сучасному світі, доречно використовувати географічні поняття та найуживаніші терміни в усних чи письмових текстах, читати та тлумачити географічну номенклатуру і термінологію іноземною мовою<br>
    	<b>Ставлення:</b><br>
    	зацікавленість інформацією географічного змісту іноземною мовою;<br>
    	розуміння глобальних проблем людства і прагнення долучитися до їх вирішення, зокрема й за посередництвом іноземної мови.<br>
    	<b>Навчальні ресурси:</b><br>
    	довідкова література, іноземні картографічні твори, онлайнові перекладачі, іншомовні сайти, статті з іншомовної вікіпедії, іноземні підручники і посібники.
	</td>
  </tr>
  <tr>
  	<td width="40%" style="vertical-align:top !important;">3 а. Математична компетентність</td>
    <td width="60%" style="vertical-align:top !important;">
    	<b>Уміння:</b><br>
    	застосовувати математичні методи для розв’язання географічних проблем, розуміти і використовувати  математичні моделі природних та суспільних явищ і процесів.<br>
    	<b>Ставлення:</b><br>
    	усвідомлення варіативності та значущості математичних методів у розв’язанні географічних проблем і задач.
    	<br>
    	<b>Навчальні ресурси:</b><br>
    	завдання на виконання розрахунків, в т.ч. з використанням різноманітних картографічних творів, статистична інформація для аналізу та представлення, яка подана в різних формах (картографічній, графічній, табличній та ін.).
	</td>
  </tr>
  <tr>
  	<td width="40%" style="vertical-align:top !important;">3 б. Компетентності у природничих та суспільних науках, технологіях</td>
    <td width="60%" style="vertical-align:top !important;">
    	<b>Уміння:</b><br>
    	пояснювати явища в природі, суспільстві використовуючи наукове мислення;<br>
    	самостійно чи в групі досліджувати проблеми довкілля та аналізувати і визначати проблеми їх вирішення;<br>
    	оцінювати значення географії для сталого розвитку.<br>
    	<b>Ставлення:</b><br>
    	відповідальність за ощадне використання природних ресурсів, екологічний стан у місцевій громаді, в Україні і світі;<br>
    	готовність до вирішення проблем, пов’язаних зі станом довкілля.<br>
    	<b>Навчальні ресурси:</b><br>
    	географічні  задачі, ситуативні вправи, матеріали ЗМІ та Інтернет-ресурсів щодо вирішення проблем стану довкілля, ощадного використання природних ресурсів тощо.
	</td>
  </tr>
  <tr>
  	<td width="40%" style="vertical-align:top !important;">4. Інформаційно-цифрова компетентність</td>
    <td width="60%" style="vertical-align:top !important;">
    	<b>Уміння:</b><br>
    	використовувати сучасні цифрові технології і пристрої для спостереження за довкіллям, явищами і процесами в природі і суспільстві;<br>
    	створювати інформаційні продукти (електронні картосхеми, картограми, картодіаграми, мультимедійні презентації, блоги тощо) географічного спрямування;<br>
    	шукати, обробляти і зберігати інформацію, критично оцінюючи її.<br>
    	<b>Ставлення:</b><br>
    	дотримання авторського права, етичних принципів поводження з інформацією;<br>
    	усвідомлення необхідності екологічних методів та засобів утилізації цифрових пристроїв.<br>
    	<b>Навчальні ресурси:</b><br>
    	Електронні картографічні твори, навчальні посібники, контрольно-оціночні завдання.
	</td>
  </tr>
  <tr>
  	<td width="40%" style="vertical-align:top !important;">5. Уміння вчитися впродовж життя</td>
    <td width="60%" style="vertical-align:top !important;">
    	<b>Уміння:</b><br>
    	організовувати й оцінювати свою навчально-пізнавальну діяльність, зокрема самостійно чи в групі планувати і проводити спостереження, ставити перед собою цілі і досягати їх, вибудовувати власну траєкторію розвитку впродовж життя.<br>
    	<b>Ставлення:</b><br>
    	допитливість і спостережливість, готовність до інновацій.<br>
    	<b>Навчальні ресурси:</b><br>
    	довідкова система програмних засобів.
	</td>
  </tr>
  <tr>
  	<td width="40%" style="vertical-align:top !important;">6 а. Соціальна компетентність для здоров’я і добробуту</td>
    <td width="60%" style="vertical-align:top !important;">
    	<b>Уміння:</b><br>
    	працювати в команді під час виконання географічних проектів, застосовувати набутий досвід задля збереження власного здоров’я та здоров’я інших, оцінювати позитивний потенціал та ризики використання надбань географічної науки для добробуту і безпеки людини.<br>
    	<b>Ставлення:</b><br>
    	турбота про здоров’я своє та інших людей, ціннісне ставлення до навколишнього середовища як до потенційного джерела здоров’я, добробуту та безпеки людини і спільноти, усвідомлення важливості ощадного природокористування, пошанування внеску кожного / кожної в досягнення команди.<br>
    	<b>Навчальні ресурси:</b><br>
    	кооперативне навчання, партнерські технології, групові проекти та інші форми колективного навчання.
	</td>
  </tr>
  <tr>
  	<td width="40%" style="vertical-align:top !important;">6 б. Компетентності для<br>демократичного<br>громадянства</td>
    <td width="60%" style="vertical-align:top !important;">
    	<b>Уміння:</b><br>
    	ефективно співпрацювати з іншими над реалізацією<br> соціальнозначущих  проектів, розв’язувати проблеми довкілля, залучаючи місцеву громаду, громадські об’єднання  та інші спільноти.<br>
    	<b>Ставлення:</b><br>
    	Стійкість та рішучість у відстоюванні власної позиції щодо ухвалення рішень у справі збереження і охорони довкілля, готовність брати участь у природоохоронних заходах; громадянська відповідальність за стан довкілля, толерантне ставлення до інших думок і поглядів; оцінювання внеску українських та іноземних учених і винахідників у суспільний розвиток.<br>
    	<b>Навчальні ресурси:</b><br>
    	Соціальнозначущі проекти, розрахункові завдання, теми для громадського обговорення локальних та регіональних проблем.
	</td>
  </tr>
  <tr>
  	<td width="40%" style="vertical-align:top !important;">7. Ініціативність і підприємливість</td>
    <td width="60%" style="vertical-align:top !important;">
    	<b>Уміння:</b><br>
    	генерувати ідеї й ініціативи щодо проектної та винахідницької діяльності, ефективного використання природних ресурсів;<br>
    	прогнозувати вплив географії на розвиток технологій, нових напрямів підприємництва;<br>
    	нівелювати ризики і використовувати можливості для створення цінностей для себе та інших у підприємницькій діяльності (фермерство, надання послуг тощо);<br>
    	керувати групою (надихати, переконувати й залучати до діяльності, зокрема природоохоронної чи наукової), планувати свою діяльність та групи, передбачати та нівелювати можливі ризики, прогнозувати очікуванні результати тощо.<br>
    	<b>Ставлення:</b><br>
    	проактивність, відповідальність за ухвалення виважених рішень щодо діяльності в природі та суспільствi.<br>
    	<b>Навчальні ресурси:</b><br>
    	сайти підприємств, установ, організацій (види діяльності, продукція, бізнес-плани тощо), екскурсії на сучасні виробництва зустрічі з успішними підприємцями.
	</td>
  </tr>
    <tr>
  	<td width="40%" style="vertical-align:top !important;">8. Обізнаність та самовираження у сфері культури</td>
    <td width="60%" style="vertical-align:top !important;">
    	<b>Уміння:</b><br>
    	бачити і фіксувати унікальні об’єкти, явища та ландшафти Землі, використовувати природні матеріали і засоби для втілення художніх ідей, вміти пояснювати географічне підґрунтя відображення природи у творах мистецтва<br>
    	<b>Ставлення:</b><br>
    	усвідомлення причетності до національної і світової культури через вивчення географії і мистецтва; розуміння гармонійної взаємодії людини і природи.<br>
    	<b>Навчальні ресурси:</b><br>
    	Літературні, музичні та твори образотворчого мистецтва як ілюстрація до вивчення явищ і процесів природи та суспільства
	</td>
  </tr>
</table>

<p>Очікувані  результати  навчально  пізнавальної  роботи  учнів  опираються  на  такі наскрізні змістові лінії: <b>«Екологічна безпека та сталий розвиток», «Громадянська відповідальність», «Здоров'я і безпека», «Підприємливість та фінансова грамотність».</b> Наскрізні змістові лінії відбивають провідні соціально й особистісно значущі ідеї, що послідовно розкриваються у процесі навчання і виховання учнів. Наскрізні змістові лінії  спільні для всіх навчальних предметів, є засобом інтеграції навчального змісту, корелюються з ключовими компетентностями, опанування яких забезпечує формування ціннісних і світоглядних орієнтацій учня, що визначають його поведінку в життєвих ситуаціях.</p>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>